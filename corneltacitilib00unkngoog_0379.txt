LIBER xvl. CAP. 4-9. 319

7„ Mortem Poppaeae ut palam tristem, ita‘recordantibus
laetam ob inpudicitiam eius saevitiamque, nova insuper in·
vidia Nero complevit prohibendo C. Cassium officio exse-
quiarum, quod primum indicium mali. neque in longum di-
latum est, sed Silanus additur, nullo crimine, nisi quod Cas- s
sius. opibus vetustis et gravitate morum, Silanus claritudine
generis et modesta iuventa praecellebant. igitur missa ad'
senatum oratione removendos a re publica utrosque dis-
seruit, obiectavitque Cassio quod »inter imagines maiorum
etiam C. Cassi effigiem coluisset, ita inscriptam ‘duci par-1⁰
tium': quippe semina belli civilis et defectionem a domo
Caesarum quaesitam. ac ne memoria tantum infensi nominis
ad discordias uteretur, adsumpsisse L. Silanum, iuvenem ge-
nerenobilem, animo praeruptum, quem novis rebus ostentaret.

8. Ipsum debinc Silanum increpuit isdem quibus patruum
eius Torquatum, tamquam disponeret iam imperii curas prae-
ficeretque rationibus et libellis et epistulis libertos, inania
simul et falsa: nam Silanus intentior metu et exitio patrui
ad praecavendum exterritus erat. inducit posthac vocabulo ⁵
indicum, qui in Lepidam, Cassii uxorem, Silani amitam, in-
cestum cum fratris filio et diros sacrorum ritus confingeient.
trahebantur ut conscii Volcatius Tullinus ac Marcellus Cor-
nelius senatores et Calpurnius Fabatus eques Romanus; qui
appellato principe instantem damnationem frustrati, mox N e ιο
ronem circa summa scelera 'distentum quasi minores evasere.

9. Tunc consulto senatus Cassio et Silano exilia decer·
nuntur: de Lepida Caesar statueret. deportatusque in insu-
lam Sardiniam Cassius, et senectus eius exspectabatur. Si· ’
lanus, tamquam Naxum deveheretur, Ostiam amotus; post
municipio Apuliae, cui nomen Barium est, clauditur. illic in· ⁵
dignissimum casum sapienter tolerans, a centurione ad cae·
dem misso corripitur; suadentique venas abrumpere, animum
quidem morti destinatum ait, sed non remittere percussori
gloriam ministerii. at centurio quamvis inermem, praevali-
dum tamen et irae quam timori propiorem cernens premi a 1⁰
militibus iubet. nec omisit Silanus obniti et intendere ictus,
quantum manibus nudis valebat, donec a centurione volneri-
bus adversis tamquam in pugna caderet. —

